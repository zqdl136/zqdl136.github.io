---
title: 【诗词】
date: 2017-03-29 23:46:44
tags: []
categories: [Text]
---

<p dir="ltr"  >微雨从东来，好风与之俱。<br />落日镕金，暮云合璧，人在何处。<br />鸣骹直上三千尺，天静无风声更干。碧眼胡儿三百骑，尽提金勒向云看。<br />当时共客长安，似二陆初来俱少年。有笔头千字，胸中万卷，致君尧舜，此事何难。用舍由时，行藏在我，袖手何妨闲处看。身长健，但优游卒岁，且斗尊前。<br />世路风波险，十年一别须臾。人生聚散长如此，相见且欢娱。好酒能消光景，春风不染髭须。为公一醉花前倒，红袖莫来扶。<br />三过平山堂下，半生弹指声中。十年不见老仙翁，壁上龙蛇飞动。欲吊文章太守，仍歌杨柳春风。休道万事转头空，未转头时皆梦。<br />客子光阴诗卷里，杏花消息雨声中。<br />书当快意读易尽，客有可人期不来。世事相违每如此，好怀百岁几回开？<br />百尺阑干横海立，一生襟抱与山开。岸边天影随潮入，楼上春容带雨来。<br />梦短添惆怅，更深转寂寥。如何今夜雨，只是滴芭蕉。<br />隔帘风雨闭门时，此情风月知。<br />并刀似水，吴盐胜雪，纤手破新橙。<br />我是清都山水郎，天教分付与疏狂。曾批给雨支风券，累上留云借月章。&nbsp;&nbsp; 诗万首，酒千觞，几曾着眼看侯王。玉楼金阙慵归去，且插梅花醉洛阳。<br />洗尽凡心，相忘尘世，梦想都销歇。胸中云海，浩然犹浸明月。<br />元来尘世。放着稀奇事。行到路穷时，果别有、真山真水。登临任意，随步白云生，三秀草，九花藤，满袖琼瑶蕊。<br />摇首出红尘，醒醉更无时节。活计绿蓑青笠，惯披霜冲雪。&nbsp;&nbsp;&nbsp; 晚来风定钓丝闲，上下是新月。千里水天一色，看孤鸿明灭。<br />渔父长身来，只共钓竿相识。随意转船回櫂，似飞空无迹。&nbsp;&nbsp;&nbsp; 芦花开落任浮生，长醉是良策。昨夜一江风雨，都不曾听得。<br />天机云锦用在我，裁剪妙处非刀尺。<br />南山晓雪玉嶙峋。<br />弃微名去来心快哉！一笑白云外。知音三五人，痛饮何妨碍？醉袍袖舞嫌天地窄。<br />肝肠百炼炉间铁，富贵三生枕上蝶，功名两字酒中蛇。尖风薄雪，残杯冷炙，掩青灯竹林茅舍。<br />拍栏杆，雾花吹鬓海风寒。浩歌惊得浮云散，细数青山，指蓬莱一望间。纱巾岸，鹤背骑来惯。举头长啸，直上天坛。<br />长天落彩霞，远水涵秋镜。花如人面红，山似佛头青。生色围屏，翠峰冷云径，嫣然眉黛横。但携将旖旎浓香，何必赋横斜瘦影。<br />头颅雪白心情在，听说承平一惘然。<br />大地山河微有影，九天风露寂无声。<br />何处合成愁？离人心上秋。纵芭蕉、不雨也飕飕。都道晚凉天气好，有明月，怕登楼。<br />吹箫踏叶寻幽去，任船依断石，袖里寒云。<br />月在楚天碧，春来潮水深。<br />野水多于地，春山半是云。<br />不如意事常八九，可与人语无二三。<br />风檐展书读，古道照颜色。</p>