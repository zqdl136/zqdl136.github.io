---
title: 【虞初新志】
date: 2017-04-10 07:15:57
tags: [碎金]
categories: [碎金（摘抄）]
---

<p dir="ltr"  >　　附：冒辟疆《影梅庵忆语》（選十五则）</p> 
<p dir="ltr"  >　　壬午清和晦日，姬送余至北固山下，坚欲从渡江归里。余辞之力，益哀切不肯行，舟泊江边。时西先生毕今梁寄予夏西洋布一端，薄如蝉纱，洁比雪艳。以退红为里，为姬制轻衫，不减张丽华桂宫霓裳也。偕登金山，时四五龙舟冲波激荡而上。山中游人数千，尾余两人，指为神仙，绕山而行，凡我两人所止，则龙舟争赴，回环数匝不去。呼询之，则驾舟者，皆余去秋淛回官舫长年也。劳以鹅酒，竟日返舟。舟中宣磁大白孟盛樱珠数升，共啖之，不辨其为樱为唇也。江山人物之盛，照映一时，至今谈者侈美。</p>