---
title: 辛弃疾
date: 2017-04-23 11:42:21
tags: [碎金]
categories: [Text]
---

<p dir="ltr"  >水龙吟&middot;过南剑双溪楼<br />【作者】辛弃疾【朝代】宋<br /></p> 
<p dir="ltr"  >举头西北浮云，倚天万里须长剑。人言此地，夜深长见，斗牛光焰。我觉山高，潭空水冷，月明星淡。待燃犀下看，凭栏却怕，风雷怒，鱼龙惨。<br />峡束苍江对起，过危楼，欲飞还敛。元龙老矣！不妨高卧，冰壶凉簟。千古兴亡，百年悲笑，一时登览。问何人又卸，片帆沙岸，系斜阳缆？</p>