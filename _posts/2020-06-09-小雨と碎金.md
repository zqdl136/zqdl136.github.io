---
tags: [碎金]
categories: [碎金（摘抄）]
excerpt: 诗词摘抄
---



随园诗话
========

柳阴春水曲，花外暮山多。

叶底花开人不见，一双蝴蝶已先知。

临水种花知有意，一枝化作两枝看。

谁怜七十龙钟叟，骑马踏冰星满天。

吟诗好似成仙骨，骨里无诗莫浪吟。

须凿燕然山上石，登科记里是闲名。

不第远归来，妻子色不喜。黄犬恰有情，当门卧摇尾。

蝶来风有致，人去月无聊。

莫作江上舟，莫作江上月。舟载人别离，月照人离别。

众响渐已寂，虫于佛面飞。半窗关夜雨，四壁挂僧衣。

谁把庵名号“活埋”？令人千古费疑猜。我今非是轻生者，只为从前死过来。

大道得从心死后，此身误我在生前。

湘妃危立冻蛟背，海月冷挂珊瑚枝。

过墙新水滴眠鹤，压屋冷云眠定僧。

随着钟声入梵宫，凭谁一喝耳双聋？桫椤不解无言旨，辜负拈花一笑中。

山水争留文字缘，脚跟犹带九州烟。现身莫问三生事，我到人间廿四年。

满地榆钱莫疗贫，垂杨难系转蓬身。离怀未饮常如醉，客邸无花不算春。欲语性情思骨肉，偶谈山水悔风尘。谋生消尽轮蹄铁，输与成都卖卜人。

匹马曾从燕、蓟趋，桥霜店月已模糊。人如旷世星难聚，诗有同声德未孤。自笑长吟忘岁月，翻劳相访遍江湖。秦淮河上敦檠会，应识今吾即故吾。

寂寞山崖更水滨，漫天匝地白如银。前村报道溪桥断，可喜难来索债人。

伤心最是怀中女，错认长眠作暂眠。

秋似美人无碍瘦，山如好友不嫌多。

点额谁教入汉宫，冻云合处路难通。胧胧照去月疑落，瓣瓣擎来雪又空。无梦不随流水去，有香只在此山中。松间竹外谁知己，地老天荒玉一丛。

遥知此去栋梁才，无复清阴覆绿苔。只恐月明秋夜冷，误他千岁鹤归来。

不待雨来地先湿，并无云处亦天低。

燕姬自小生原野，春草茸茸猎城下。身轻不许健儿扶，捉鞭自上桃花马。

马上玉郎春应醉，满身香雪落梅花。

万竹扫天青欲雨，一峰受月白成霜。

西下夕阳东上月，一般花影有寒温。

风高欲上不得上，风紧求低不得低。《风筝》

日沉远树青，烟起遥山失。何处舣孤舟？一灯古渡出。昨发螃蟹矶，今泊针鱼觜。秋风一夜生，吟冷半江水。

汴水吴山同怅望，今宵两地拜双星。