---
title: 【枫樱】梦真（文言体，仿志怪小说）
date: 2017-03-23 17:56:36
tags: [霹雳布袋戏, 枫岫主人, 拂樱斋主, 枫樱]
categories: [Text]
---

<p dir="ltr"  >＃枫樱＃<br /><br /><br /><br /><br /></p> 
<p dir="ltr"  >《续萤窗异草&middot;梦真》<br /><br /></p> 
<p dir="ltr"  >枫岫雅善扶鸾，临事问休咎，鲜有不中者。某日备笔墨请仙，得孤魂一缕，初自言樱妖也，名拂樱。笔意秀峻，若云峰叠出，上刺九霄，有大英气。每询及某人某事，惟答然否，其寡言若此。时既久，乃相与笑谑，小红笺上诗句酬答，日对坐品茗，予一满盏，置空座，刻间亦见杯罄矣。遂与为友，渐无时不相对，无事不相问，独不肯述生平。</p> 
<p dir="ltr"  >枫岫曾戏就丹青，臆绘其容，粉裳花貌，眉目栩栩，然有凌云之骄态。鬼观而嗤，自挥毫图之，得修罗森然低眉之象，若被黥面者。备见鬼气，然笔意死滞不通，与其书浑不似一人手笔。枫岫以此谑甚久。</p> 
<p dir="ltr"  >后某日询至“以何竟死”，久不答而去焉，疾复请，对曰：“君杀之。”枫岫大惊异，质曰：“真乎？”鬼戏答：“谎也。”心遂安。次日，不果来。</p> 
<p dir="ltr"  >后请凡再三，终生竟不复来。</p>

<!-- more -->

---

`2017-03-24 15:51:30` 【溯流光】 没有啦，也有可能确实是枫樱开他玩笑的（。

`2017-03-24 15:51:37` 【溯流光】 拂樱（）

`2017-03-24 16:13:38` 【溯流光】 有同系列，但换cp了（…）

`2017-03-28 11:55:24` 【默观】 有一种痛苦，叫做已经出坑还被捅刀。
