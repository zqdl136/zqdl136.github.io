---
title: 【古今和歌集】
date: 2017-04-12 13:43:35
tags: [古今和歌集, 和歌]
categories: [Text]
---

<p dir="ltr"  >西大寺边柳<br />僧正遍昭<br />浅绿匀春柳，青丝贯露珠。<br />露珠如白玉，佛念岂能无。</p> 
<p dir="ltr"  >水边梅花盛开<br />伊势<br />春来水满川，水底梅花见。<br />欲折水中梅，袖衣将湿遍。</p> 
<p dir="ltr"  >家中梅花散落<br />纪贯之<br />日夜不离眼，梅花烂漫开。<br />一时人不见，都变落花来。</p> 
<p dir="ltr"  >见渚院樱花<br />在原业平朝臣<br />世上无樱花，春心常皎皎。<br />自从有此花，常觉春心扰。</p> 
<p dir="ltr"  >无题<br />纪有友<br />深染樱花色，花衣引旧思。<br />虽然花落后，犹似盛开时。</p> 
<p dir="ltr"  >无题<br />佚名<br />樱花飘落尽，造化竟全功。<br />一切人间事，临头总是空。</p> 
<p dir="ltr"  >斯世似空蝉，人间有变迁。<br />樱花开复谢，顷刻散如烟。</p> 
<p dir="ltr"  >咏赠僧正遍昭<br />惟乔亲王<br />樱花如欲落，即落勿彷徨。<br />故里无人至，谁来赏汝芳。</p> 
<p dir="ltr"  >无题<br />佚名<br />春至花开日，花开盛极时。<br />明年能见否，天命有谁知。</p> 
<p dir="ltr"  >无题<br />小野小町<br />花色终移异，衰颜代盛颜。<br />此身徒涉世，光景弹指间。</p> 
<p dir="ltr"  >无题<br />纪友则<br />闲适若春霞，山樱开似玉。<br />见花如见君，虽久不知足。</p> 
<p dir="ltr"  >无题<br />佚名<br />秋至人间遍，何尝为我来。<br />虫声闯入耳，立地起悲哀。</p> 
<p dir="ltr"  >忽觉更深矣，寂寥半夜空。<br />雁声闻过处，只见月行空。</p> 
<p dir="ltr"  >初雁<br />在原无方<br />初雁鸣今晨，此声亦足珍。<br />年年秋雁外，相待已无人。</p> 
<p dir="ltr"  >是贞亲王家歌会时作<br />敏行朝臣<br />秋夜纵多露，寻常露水同。<br />天空雁泪落，却染野间红。</p> 
<p dir="ltr"  >宽平帝时令咏菊花<br />敏行朝臣<br />云上朝天阙，悠然赏菊花。<br />天空开灿烂，误认是星槎。</p> 
<p dir="ltr"  >手植樱花花渐开放其时植花之人已物故矣睹花咏此<br />纪茂行<br />人花俱物化，人化在花前。<br />欲恋人花者，恋谁应在先。</p> 
<p dir="ltr"  >冬歌<br />源宗于朝臣<br />山间冬至日，寂寞与时增。<br />万物随枯草，人情也似冰。</p> 
<p dir="ltr"  >无题<br />佚名<br />太空明月照，万里月光寒。<br />影映寒潭水，坚冰早发端。</p> 
<p dir="ltr"  >庭前雪满地，道路已全泯。<br />踏雪来寻者，应无一个人。</p> 
<p dir="ltr"  >雪降<br />凡河内躬恒<br />雪降盈天地，途中不见人。<br />道途无足迹，思念也沉沦。</p> 
<p dir="ltr"  >往大和国时降雪<br />坂上是则<br />晓起一时惊，清光似月明。<br />山乡寒吉野，白雪已盈盈。</p> 
<p dir="ltr"  >年终<br />春道列树<br />昨日复今日，须臾明日来。<br />川流长逝水，岁月去悠哉。</p> 
<p dir="ltr"  >奉诏献歌时作<br />纪贯之<br />行年殊可惜，老去更悲哀。<br />明镜窥清影，也添老景来。</p> 
<p dir="ltr"  >无题<br />佚名<br />自君之出矣，不识几时归。<br />君去如朝露，我如朝露晞。</p> 
<p dir="ltr"  >送人赴陆奥<br />纪贯之<br />此去云深处，云山几万重。<br />思君千里隔，暗暗心相从。</p> 
<p dir="ltr"  >源实赴筑紫行汤浴时于山崎惜别<br />白女<br />万事皆由命，此心总听天。<br />今朝离别后，慎莫动哀弦。</p> 
<p dir="ltr"  >情人由山崎送至神南森林尚未言归因而惜别<br />源实<br />由我随心去，因人行路非。<br />四方游倦后，立即可言归。</p> 
<p dir="ltr"  >往越国时见白山<br />凡河内躬恒<br />永无消尽时，皑皑常寒冽。<br />越路白山名，由来缘白雪。</p> 
<p dir="ltr"  >赴但马国温泉时驻于二见海之地晚餐后诸人咏歌感而赋此<br />藤原兼辅<br />入夕苍茫夜，周遭黑暗生。<br />妆匣开玉镜，二见海重明。</p> 
<p dir="ltr"  >空蝉<br />在源滋春<br />浪打河边地，玉珠散乱溅。<br />拾遗藏袖里，物化似空蝉。</p> 
<p dir="ltr"  >和答<br />壬生忠岑<br />袖外竟何有，包藏亦枉然。<br />我今观物化，真个似空蝉。<br />（空蝉来自日语うつせみ（u tsu se mi）<br />，原意是蝉蜕变之后留下的空壳。后来被佛家引申为“肉身”之意，即人除了灵魂其余的部分。因为蝉的生命很短暂，所以“空蝉”一词也有“人无常短暂的一生”之意。）</p> 
<p dir="ltr"  >桦樱<br />纪贯之<br />潜水探珠玉，波中不可寻。<br />桦樱花散落，竟似玉浮沉。</p> 
<p dir="ltr"  >杏花<br />清原深养父<br />杏花开复谢，相逢亦可悲。<br />如何逢又别，此事不堪思。</p> 
<p dir="ltr"  >冈玉树<br />纪友则<br />吉野有名川，名川多瀑布。<br />水珠似玉珠，消失如朝露。</p> 
<p dir="ltr"  >尾花<br />佚名<br />万物难为有，无常似尾花。<br />空蝉如此世，幻灭若朝霞。</p> 
<p dir="ltr"  >小竹、松、枇杷、芭蕉<br />纪乳母<br />待君时已久，日数早经过。<br />希冀相逢意，人人习见多。</p> 
<p dir="ltr"  >怒火<br />都良番<br />田水可流干，泪河难见底。<br />海枯石烂时，此恨才能洗。</p> 
<p dir="ltr"  >出来观礼因寻至其家书此以赠<br />壬生忠岑<br />春日野间雪，消时寸草生。<br />君如春草绿，一见便钟情。</p> 
<p dir="ltr"  >无题<br />小野小町<br />念久终沉睡，所思入梦频。<br />早知原是梦，不作醒来人。</p> 
<p dir="ltr"  >宽平帝时后宫歌会时作<br />壬生忠岑<br />铅空飞白雪，积地似消迟。<br />暗里消融日，相思正此时。</p> 
<p dir="ltr"  >死命虽云定，浮生暂可留。<br />如能逢一面，此外更何求。</p> 
<p dir="ltr"  >无题<br />大江千里<br />终成哭泣声，湿泪盈双袖。<br />若问湿因缘，答云春雨透。</p> 
<p dir="ltr"  >寄久住大和之人<br />纪贯之<br />未越大和境，先闻吉野山。<br />山樱花正盛，传说遍人间。</p> 
<p dir="ltr"  >无题<br />纪友则<br />生命空朝露，何如恋爱奇。<br />相逢如可换，一死又何辞。</p> 
<p dir="ltr"  >无题<br />佚名<br />岂不为君故，我名似落花。<br />遍山遍野里，处处满春霞。</p> 
<p dir="ltr"  >无题<br />清原深养父<br />谁言恋爱好，谁道爱情长。<br />真义如能解，方知是死亡。</p> 
<p dir="ltr"  >无题<br />小野小町<br />今日降时雨，我身似旧时。<br />君言如逝水，一去竟如驰。</p> 
<p dir="ltr"  >无题<br />佚名<br />川号水无濑，岂真无水川。<br />世间无水日，始得绝尘缘。</p> 
<p dir="ltr"  >藤原敏行朝臣逝时咏此遗其家人<br />纪友则<br />梦里常相见，醒时梦亦通。<br />原来斯世界，尽在梦魂中。</p> 
<p dir="ltr"  >某相知去世<br />纪贯之<br />早谓人间世，全然现实真。<br />而今思虑后，尽是梦中人。</p> 
<p dir="ltr"  >见五节舞姬<br />良岑宗贞<br />但求天上风，吹断云中路。<br />似此神仙姿，人间能暂驻。</p> 
<p dir="ltr"  >池中见月<br />纪贯之<br />此是无双物，思之欲悟难。<br />池中真有月，不出在山端。</p> 
<p dir="ltr"  >田村帝时慧子公主所主持之斋院因母有过失而见废旋蒙赦中止乃感而咏此<br />尼敬信<br />天上悬明月，清辉照万方。<br />浮云虽暂蔽，终不灭清光。</p> 
<p dir="ltr"  >无题<br />佚名<br />若识老将至，谁能往候迎。<br />答之逐客令，飨以闭门羹。</p> 
<p dir="ltr"  >同瀑布咏<br />凡河内躬恒<br />任尔风狂吹，白云终不落。<br />千秋万世来，是水从山落。</p> 
<p dir="ltr"  >无题<br />佚名<br />世上无常住，请看飞鸟川。<br />今朝成浅水，昨日是深渊。</p> 
<p dir="ltr"  >何必苦如斯，我身能几时。<br />海人割海藻，纷乱究何为。</p> 
<p dir="ltr"  >岭云朝雾暗，秋至雁来迟。<br />世上忧劳事，如何有尽时。</p> 
<p dir="ltr"  >无题<br />佚名<br />世事原如梦，人生也似真。<br />是真还是梦，知者有何人。</p> 
<p dir="ltr"  >世上究何有，我身总是空。<br />悲哀缘底事，到死一抔同。</p> 
<p dir="ltr"  >世上多忧患，山中隐采樵。<br />深山林叶上，雪落一时消。</p> 
<p dir="ltr"  >往惟乔亲王处伊已剃发为僧居小野乡时值正月雪深没径而又群臣朝拜之时乃独往比叡山麓入其庵室朝拜徒然增无限之悲归来咏此以献<br />在原业平朝臣<br />能忘应是梦，梦里也萦思。<br />踏雪寻君去，雪深也不辞。</p> 
<p dir="ltr"  >无题<br />佚名<br />三轮山麓下，我庵住处存。<br />爱我如来访，请敲杉树门。</p> 
<p dir="ltr"  >无题<br />佚名<br />世事原空相，何来物我忧。<br />万方非我有，行处可淹留。</p> 
<p dir="ltr"  >无题<br />佚名<br />书此难忘事，忘时可再求。<br />鸟飞方向灭，终有痕迹留。</p> 
<p dir="ltr"  >无题<br />佚名<br />为爱梅花好，特来此赏梅。<br />黄莺殊可恨，大叫有人来。</p>