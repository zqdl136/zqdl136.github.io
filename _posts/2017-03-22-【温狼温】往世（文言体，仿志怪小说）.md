---
title: 【温狼温】往世（文言体，仿志怪小说）
date: 2017-03-22 01:55:33
tags: [金光布袋戏, 温狼温, 青灯夜话]
categories: [金光布袋戏同人]
---

<p dir="ltr"  ><br /><br /><br /></p> 
<p dir="ltr"  >《续萤窗异草&middot;往世》<br /><br /><br /><br /><br /><br /></p> 


<p dir="ltr"  >千雪孤鸣夜过神蛊峰，毒瘴叠峦，草木尽枯，罕人迹鸟兽。心异之，以其不如常，复大怪，以己未曾履。按刀下，忽见房舍三间，门楹若新，上书“闲云斋”。时素娥匿影，黑云压境，遂入宿，见衣履数件、琴一张、扇一柄、笔墨一副，涸多时。</p> 
<p dir="ltr"  >至夜中，寤起，东窗自开，幽风冷火磷磷入。千雪素豪壮，径往观，见窗下一匣大敞，宝剑龙吟，开三尺秋水。爱之欲玩，忽风击烛焰，影扑朔而灭，剑光明昼。待光散，复定睛，见一蓝衣人，有身无足，飘渺鬼魅，浮于东窗月下。</p> 
<p dir="ltr"  >千雪大惊惧，欲以刀问之，是人已先谦谦笑云：「君无惧。待君四千秋，今得一晤，可以去矣。」惊少减。疑而质曰：「精耶？鬼耶？」不答，但素光疏寒，照身明灭。不欲其去，以手牵衣疾问：「生焉有四千载耶？何得汝候余，然余视而不能记耶？」仍不答，千雪怅然：「四千岁前若识于此，焉得不令复忆乎！」人方莞尔对曰：「一晤已足，何必复忆。」视之，飘然竟去矣。留匣中水。</p> 
<p dir="ltr"  >千雪如有所失，以指抚剑，剑身忽龟裂，随抚随裂，不片刻，灰飞而没。遂归眠。</p> 
<p dir="ltr"  >次晨忆是事，仿佛一梦，影绰非真。但记「无双」两字，傲甚。然不记何处见矣。<br /><br /><br /><br /><br /><br /><br /><br /><br /><br /><br /><br /><br /><br /><br /><br /><br /><br /><br /></p> 
<p dir="ltr"  >最开始的脑洞：<br /></p> 
<p dir="ltr"  >千雪孤鸣夜过神蛊峰，天晚宿斋中。中宵见一魅影，飘渺如幻，自名神蛊温皇。影启口语云：“待汝四千秋，得晤一面，可以去矣。”疑曰：“君鬼耶？”曰：“是矣，汝惧乎？”千雪称非，复问曰：“往昔若历历，何不令我识？”莞尔对曰：“何必识。”竟从容去。</p> 
<p dir="ltr"  >……感觉写的没有最开始好_(:з」∠)_</p>

<!-- more -->

---

`2017-03-22 03:26:11` 【溯流光】 23333

`2017-03-22 05:53:26` 【布衣的小师傅】 哼！我狼才不会怅然呢。尔不知何处来的小鬼，你说四千岁，我便信吗？

`2017-03-22 08:11:46` 【溯流光】 回复【布衣的小师傅】 耶，真是无情。

`2017-10-11 03:36:11` 【布衣的小师傅】 重温心中大恸

`2017-10-11 03:37:38` 【溯流光】 回复布衣的小师傅:何必呢，戏中人尚如此潇洒（。）
