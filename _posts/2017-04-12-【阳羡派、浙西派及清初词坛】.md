---
title: 【阳羡派、浙西派及清初词坛】
date: 2017-04-12 07:13:09
tags: [碎金]
categories: [碎金（摘抄）]
---

<p dir="ltr"  >陈维崧《月华清》<br />

    漠漠闲愁，濛濛往事，胜似柳丝盈把。记解春衣，曾宿扬州城下。粉墙畔，谢女红衫；菱塘上，萧郎白马。月夜正游船，争取绿纱窗挂。<br />如今光景难寻，似晴丝偏脆，水烟终化。碧浪朱栏，愁杀隔江如画。将半帙南国香词，做一夕西窗闲话。吟写，被泪痕沾满，银笺桃帕。<br /><br /><br /></p> 
<p dir="ltr"  >朱彝尊《桂殿秋》<br />思往事，渡江干。青蛾低映越山看。<br />共眠一舸听秋雨，小簟轻衾各自寒。<br /><br /></p> 
<p dir="ltr"  >纳兰性德《金缕曲》<br />德也狂生耳！偶然间、缁尘京国，乌衣门第。有酒唯浇赵州土，谁会成生此意？不信道、竟逢知己。青眼高歌俱未老，向尊前、揾尽英雄泪。君不见，月如水。<br />共君此夜须沉醉。那管他、娥眉谣诼，古今同忌。身世悠悠何足问，冷笑置之而已！寻思起、从头翻悔。一日心期千劫在，后身缘、恐结他生里。然诺重，君须记！<br /><br /></p> 
<p dir="ltr"  >顾贞观《金缕曲》<br />季子平安否？便归来、平生万事，那堪回首？行路悠悠谁慰藉，母老家贫子幼。记不起、从前杯酒。魑魅搏人应见惯，总输他、覆雨翻云手。冰与雪，周旋久。<br />泪痕莫滴牛衣透。数天涯、依然骨肉，几家能够？比似红颜多薄命，更不如今还有。只绝塞、苦寒难受。廿载包胥承一诺，盼乌头、马脚终相救。置此札，君怀袖。</p>